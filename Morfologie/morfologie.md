# Slovní druhy

- jména
- slovesa
- příslovce
- příložky?
- číslovky?
- spojky?
- částice?
- slova užívaná pro vyjádření vztahů mezi jinými slovy ve větě?
- kvantifikátory (ten, jeden a všichni)?

# Jména

Jméno je slovo označující všechna jsoucna (entity) z určité podmnožiny všech jsoucen. Může označovat předměty (stůl), entity s určitou vlastností (velké), entity v určitém vztahu k jiným entitám (Petrovo), entity v určitém vztahu k větě, v níž se dané jméno nachází (já, ty), a entity, které má autor věty na mysli (to). V tomto jazyce jsou si všechna jména rovna.

## Přípony

Význam jmen se dá měnit příponami, ty plní funkci, kterou plní předložky a pády v indoevropských jazycích. Výsledek připojení přípony ke jménu je jméno, jde tedy k němu připojit další přípona.

Přípona může být tvořena z odpovídajícího jména.

## Uzavření

Série jmen začínající *slovem pro započetí uzavření* a končící *slovem pro ukončení uzavření* je uzavření. Každé jméno v uzavření zužuje jeho význam.

# Slovesa

## Čas

Jsou 3 slovesné časy: universální, neurčitý a přítomný. Universální čas značí, že sloveso platí vždy. neurčitý čas značí, že sloveso platí někdy. Přítomný čas značí, že sloveso platí teď, tedy když je vytvářena ta věta.

Sloveso v universálním čase, pokud má s sebou určení času, je omezeno tak, že platí vždy v tom čase, jindy jeho platnost není definována. Sloveso v universálním čase se používá hlavně pro vyjádření stavů určitém časovém úseku.

Sloveso v neurčitém čase, pokud má s sebou určení času, je specifikováno tak, že určitě platí někdy v tom čase. Jindy jeho platnost není definována. Sloveso v neurčitém čase se používá hlavně pro vyjádření změn nastávajících někdy v určitém časovém úseku.

Přítomný čas není nutný, je tu hlavně pro pohodlnost. Dá se vyjádřit universálním časem nebo neurčitým časem s časovým omezením na přítomnost. {#Pro konsistenci by se mělo doplnit místo pro označení bezprostřední blízkosti, nebo odstranit přítomný čas.#}

Minulý a budoucí čas nejsou nutny, dají se nahradit přítomným časem a příčestím nebo universálním nebo neurčitým časem s časovým omezením.

## Místo

Podobně jako čas i místo může být neurčité nebo universální. Jako u času, je i zdejší místo slovesa pro pohodlnost.

Slovo v universálním místě značí, že děj se odehrává všude. Sloveso v universálním místě s určením místa platí v každém bodě, který je zahrnut v tom místě. Mimo to místo jeho platnost není definována.

Sloveso v neurčitém místě značí, že děj se odehrává někde. Sloveso v neurčitém místě s určením místa platí v nějakém bodě, který je zahrnut v tom místě. Mimo to místo jeho platnost není definována.

## Hledisko

Pokud sloveso není ve výchozím hledisku, některý původní předmět je na místě podmětu a původní podmět se stává předmětem a je označen *příponou pro původní podmět*.

## Předměty (určení) sloves

Výrazy předmět a určení mají v mnohu jazyků odlišný význam, v tomto jazyce jsou zaměnitelné, protože to, co by se zvalo předmětem a to, co by se zvalo určením, se v tomto jazyce chovají stejně a nejsou rozlišitelné podle funkce.

Podmět související se slovesem nemá příponu, každý předmět slovesa má nějakou příponu. Které přípony je možné používat u předmětů daného slovesa je dáno kategoriemi toho slovesa, například se slovesy pohybu je možné používat předměty trajektorie, rychlosti, směru…. {#Napadlo mě, že kategorie jsou asi jen zesložitění, bylo by lepší povolit používání libovolných předmětů u libovolných sloves.#}

Každé sloveso má určení místa, času, příčiny a následku. Použití určení místa a času je vysvětleno v předchozích podkapitolách.

Určení následku je určení možného nebo nutného následku. Určení nutného následku značí, že platnost slovesa samotného má za následek obsah toho určení. Určení možného následku značí, že platnost slovesa umožní obsah určení, ale mohou k platnosti obsahu určení být nutné další okolnosti.

{#TODO určení příčiny, bylo by to podobně jako určení následku#}

{#Aby určení příčiny a následku měla jasný význam, asi by musela být složitá. Kdyby byla jednoduchá, muselo by se říkat boilerplate, aby to bylo jasné.#}

## Příčestí

Příčestí jsou jména vytvořená ze sloves, označují entity, které které je možné použít jako podmět u daného slovesa s daným časem, místem, hlediskem a určeními. Příčestí může o značovat pouze možné podměty nějakého slovesa, proto je nutné převést sloveso do vhodného hlediska v případě potřeby označení původních předmětů.
